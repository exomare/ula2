1ra
cil qui a cuer de vassalage
et vuelt amer de fin corage
se doit oïr et escouter
ce que Aymes vuelt raconter
assez i puet de bien aprandre
qui de buen cuer i vuelt entandre

or oëz seignor que je di
Ayme por Aliane ici
fist le romanz tant sagement
que telz l’orra qui no l’antent
por_qoi i fu et faiz et diz		I
por Juliane fu escriz
toz_jorz_mais en ert remenbrace
il ne fu mie faiz en France
mes en la langue de francois
les fit Aymes en Lyonois
Aymes i mist s’entencïon.
le romanz fist à Chastillon
de Felipon de Macedoine
que fu noriz en Babiloine
et del fil au duc Mataquaz
qui estoit sire de Duraz
Florimont ot nom en francois
Eleneos dist en grezois
rois fu et se conquist assez
dirai vos et se m’escoutez
sor Aselge à Chastillon
estoit Aymes une sayson
et porpansa soi de_l’estoire
qui il avoit en sa memoire
il l'avoit en Grece veüe
mais n’estoit pas par_tot seüe
à Felipople la trova
à Chastillon l’en aporta
ensi_com il l’avoit aprise
l’a de latin en romanz mise

Aymes de Varenes retrait
de anciens or qu’il ont fait
les faiz com ce des anciens
qui tuit cil qui ont le cuers veins