2r
pour qui ly contes sont retrait
devons nos tousjours entendre
car adés y peult on apprendre
ceulx qui maintenoient amour
et foy et prouesse et honnour
à cest temps estoit amour vive
qui ore est morte et caitive
de joye estoit dame et roÿne
ore est aversse et c’est frarine
lors estoit d’onneur couronnee
par convoitise est ore finee
n’y avoit pas enging ne vice
mais or ce meurt par avarice
or ne quiert pas amor noblesse
mais cellui veult qui a richesse
ou soit gentilz ou soit villains
amour tend mais par_tout ses mains
c’ilz est villain cuvers prouvés
mais_que il ait deniers assés
or est servis et recheüs
car il ne scet ne il ne voit
comment ly avoir le decoipt
quant le conquiert sa joye vaine
et quant le pert doulour certaine
ne peult pas garder longuement
qu’il ne le perde ou qui ne le despend
avoir est perdu mainte part
avers homs n’ert ja sans regart
qui pert en terre ou pert en mer