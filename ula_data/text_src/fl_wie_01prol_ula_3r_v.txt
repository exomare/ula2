3r
mais ne scavés encor pas
dont fust sa mere Olimpias
du roy Phillippon ne scavés
qui fust ces peres dont fust nés
je le diray qui l’ ay en memoire
or escoutés moult riche hystoire
des roys des princes qui y sont
ly_plus est du roy Flourimont
ce dist Aimes or escoutés
vous qui les biaus dittiés amés
car cy porrons trouver la flour
des contes ly bon treuveur
d’ amours et de chevalerie
d’ aventures de courtoisies
et de largesse et d’ ounour
or faites paix oyés seignours