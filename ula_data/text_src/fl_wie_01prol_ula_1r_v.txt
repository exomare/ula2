1r
cil qui a cueur de vassalaige
et veult amer de fin couraige
si doibt ouÿr et escouter
ce que Aimes vueult racompter
assés y peult de biens apprendre
qui de fin cueur y vueult entendre
or oyés seigneurs que je dy
Aimes pour l’ amour de Naly
fist le roumant tant saigement
que tel l’ orra qui ne l’ entent
pour_quoy il fust faitz et dys
pour Juliane fut escriptz
tousjours mais en ert remenbrance
il ne fut mie fait en France
mais en la lengue de francoys
le fist Aimes en Leonés
Aimes y mist s’ entencïon
le roumant fist à Chasteillon
de Phillippon de Babillonne
qui fut nourris en Machidonne
et du filz au roy Mathaquas
qui estoit sires de Duras
Florimont ot nom en francois
Eleneos fust en gregois
roy fust et si conquist assés
diray vous en si m’ escoutés