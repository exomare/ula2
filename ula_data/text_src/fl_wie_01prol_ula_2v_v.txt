2v
par robeur ou par robber
tout par mal seignour ou par guerre
quant moeurt pert l’ avoir et la terre
lors laisse tout et deguerpist
tel le despend qui ne ·l conquist
ne ·l dis pas pource_que donner
ne peüst on moult sans conquester
qui moult despend et poy amasse
tost pert son pris aussi sa grasse
cil qui conquiert et ne despend
il est haïs de toute gent
ly ungs sans l’ autre n’ a mestier
car ly ungs doibt àl’ autre aidier
peu vault conquerre sans donner
et qui despend sans conquester
ce a on veü de mainte gent
qui d’ oucqués viennent à nient
bon prince doibt tousjors despendre
et conquerre donner et prendre
car largesse est primesse d’ amour
riche est de prouesse et d’ onnour
et si peüst du siecle joÿr
amour et honnour maintenir
dont ert il du siecle loés
et aprés sa mort remembrés

de ce vous vueils atant laissier
à mon compte vueils repairier
seigneurs je scay assés de_fy
que d’ Alixandre avés ouÿ