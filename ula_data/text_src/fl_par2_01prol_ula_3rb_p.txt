3rb
à Phellipople la trouva
à Chastillons l’ en aporta
ensis_comme il l’ avoit aprise
l’ a dou roumans fait * p devise

Aymes de Varennes retrait
des anciens ce qu’ il ont fait
les fais conte des anciens
que tout cil qui ont les cuers lens
aient de lor prouese envie
pour amender lor fausse vie

pour les anciens ramembrer
vous wel dire et riconter
si_comme en escript ai trouvé
d’ une estoire la verté
de ciaus qui firent les bons fais
de quoi cis roumans est ci fais
devonsme nous adés entendre
car tous_dis i puet on aprendre
[ . . . ] maintenoient hounours
[ . . . ] prouesces fois et amours
à cel tens estoit amours vive
qui or est morte et chative
de joie fu dame et roïne
et or est morte et chaitive
lors estoit d’ ounour coronnee
or est d’ avarice tuee
lors n’ avoit pas engien ne vice
mais or se muert par avarice

or ne welt pas amors noblesce
mais cellui welt qui a richesce
ou soit gentis ou soit vilains
amours tent par tout luis ses mains
s ' il ert cuvers vilains provez
mais que il ait avoir assez
bien iert servis et retenus
mais il iert * mlt tos decheüs
car il ne scet ne il ne voit
comment li amours le decoit
quant la conquiert sa joi plainne
et quant la pert travail et painne
ne la puet garder longement
que ne ·l perde que ne ·l despent
aveirs se pert e ·mainte part
aveirs hon n’ iert ja fors renart
qui ·l pert en terre il pert en mer
par robeours et par embler
par mal signour pert et par guerre
quant muert l’ avoir pert et la terre